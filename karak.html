<!DOCTYPE html>
<html lang="hi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>संज्ञा</title>
    <link href="https://fonts.googleapis.com/css2?family=Hind&display=swap" rel="stylesheet">
    <link rel="stylesheet" href="styles.css">
</head>
<body>
    <header>
        <h1>कारक</h1>
    </header>
    <main>
        <p>
            <b>कारक</b> <br>जो क्रिया की उत्पत्ति में सहायक हो, उसे कारक कहा जाता है।जैसे – <br>‘कृष्ण ने पाण्डवों से कौरवों का नाश करवा दिया।

            <br>
            <br>
            कारक के मुख्य भेद छः माने जाते हैं-
            <br> <br>


<b>कर्ता कारक</b> – <br>क्रिया के करने वाले को कर्त्ता कहते हैं । अतः, शब्द के जिस रूप से क्रिया करने वाले का पता चले, उसे कर्त्ता कारक कहते हैं । जैसे—लड़का खेल रहा है। सूर्य चमकता है। <br>


<b>कर्म कारक </b>–<br> जिस पदार्थ पर कर्त्ता की क्रिया का फल पड़े, उसे कर्म कारक कहते हैं। जैसे ‘राम ने श्याम को पीटा’ इस वाक्य में कर्ता ‘राम’ की क्रिया ‘पीटना’ का फल श्याम पर पड़ता है अर्थात् यहाँ श्याम पीटा जाता है, अतः ‘श्याम’ को कर्म कहा जायेगा। <br>


<b>करण कारक</b> –<br> करण साधनरूप कारक होता है। अतः, जिस शब्द की सहायता से क्रिया का पार होता है, उसे करण कारक कहते हैं। इसकी विभक्ति ‘से’, ‘द्वारा’, ‘के द्वारा’ या ‘के साथ’ है। जैसे मोहन चाकु से फल काट रहा है। मोहन ने यह किताब नौकर द्वारा भिजवाई है।<br>


<b>सम्प्रदान कारक</b> – <br>जिसके लिए क्रिया की जाती है या जिसे कुछ दिया जाता है, उसे संप्रदान कारक कहते हैं। संप्रदान के परसर्ग हैं के लिए, के वास्ते, के हेतु, को आदि । जैसे—राम ने राजीव को गाय दी । इस वाक्य में ‘राजीव को’ सम्प्रदान कारक है, क्योंकि गाय उसे ही दी गयी है। <br>


<b>अपादान कारक</b> –<br> संज्ञा तथा सर्वनाम के जिस रूप से उससे किसी का अलग होना, डरना, उत्पन्न होना आदि पता चले, उसे अपादान कारक कहते हैं। जैसे वृक्ष से पत्ता गिरता है। यहाँ ‘वृक्ष से’ अपादान कारक है। हम लखनऊ से आए हैं। <br>


<b>सम्बन्ध कारक</b> –<br> जिस संज्ञा या सर्वनाम से किसी दूसरे शब्द का सम्बन्ध या लगाव जान पड़े, उसे सम्बन्ध कारक कहते हैं। जैसे राम की गाय चरती है। यहाँ ‘राम की गाय’ में ‘गाय’ का सम्बन्ध ‘राम’ से है, अतः ‘राम की’ को सम्बन्ध कारक कहा जायेगा। <br>


<b>अधिकरण कारक</b> –<br> क्रिया या आधार को सूचित करनेवाली संज्ञा या सर्वनाम के स्वरूप को अधिकरण कारक कहते हैं।<br>


(i).कभी-कभी ‘में’ के अर्थ में ‘पर’ और ‘पर’ के अर्थ में ‘में’ का प्रयोग होता हैं। जैसे तुम्हारे घर पर चार आदमी हैं घर में ।<br> दूकान पर कोई नहीं था = दूकान में ।<br> नाव जल में तैरती है—जल पर ।<br>


(ii). कभी-कभी अधिकरण कारक की विभक्तियों का लोप भी हो जाता है। – जैसे वह संध्या समय गंगा-किनारे जाता है।<br>


<b>सम्बोधन कारक</b> –<br> संज्ञा के जिस रूप से किसी को बुलाया, पुकारा. या सम्बोधित किया जाए, उसे सम्बोधन कारक कहते हैं।<br> जैसे हे प्रभु ! मेरा उद्धार करो। यहाँ ‘हे प्रभु !’ सम्बोधन कारक है।<br>

कर्ता के ‘ने’ चिह्न का प्रयोग – कर्ता के ‘ने’ चिह्न का प्रयोग निम्नलिखित स्थितियों में होता है<br>

(i). सामान्य, आसन्न, पूर्ण और संदिग्ध भूतकालों की क्रियाओं में कर्ता के ‘ने’ , चिह्न का प्रयोग होता है।<br> जैसे—राम ने रोटी खाई । <br>श्याम ने भात खाया है।<br> रंजन
ने पढ़ा होगा आदि।<br>

(ii) जब ‘संयुक्त क्रिया’ के दोनों खण्ड सकर्मक हों, तो ‘अपूर्णभूत’ और ‘हेतुहेतुमद् भूत’ को छोड़कर शेष सभी भूत कालों में ‘ने’ चिह्न का प्रयोग होता है।<br>
जैसे श्याम ने उत्तर बता दिया ।<br> दमन ने खाना खा लिया।<br>

(iii) सामान्यतः अकर्मक क्रिया में ‘ने’ विभक्ति नहीं लगती, किन्तु कुछ ऐसी अकर्मक क्रियाएँ हैं। जैसे-नहाना, छींकना, थूकना, खाँसना। जिनमें ‘ने’ चिह्न का
प्रयोग अपवादस्वरूप होता है। इन क्रियाओं के बाद कर्म नहीं आता ।<br> जैसे उसने थूका ।<br> राम ने छींका। उसने खाँसा ।<br>

(iv) जब अकर्मक क्रिया सकर्मक बन जाय तब ‘ने’ का प्रयोग होता है, अन्यथा नहीं। जैसे— <br>
उसने टेढ़ी चाल चली।<br> उसने लड़ाई लड़ी।<br>

(v). प्रेरणार्थक क्रियाओं के साथ, अपूर्णभूत को छोड़ शेष सभी भूतकालों में ‘ने’ का प्रयोग होता है। जैसे मैंने उसे पढ़ाया। <br>उसने एक रुपया दिलवाया।<br>

‘ने’ का प्रयोग कहाँ नहीं होता –<br>

(i).सकर्मक क्रियाओं के कर्ता के साथ भविष्यत् काल में ‘ने’ का प्रयोग बिल्कुल नहीं होता।<br>

(ii).बकना, बोलना, भूलना — ये क्रियाएँ यद्यपि सकर्मक हैं, तथापि अपवादस्वरूप सामान्य, आसन्न, पूर्ण और सन्दिग्ध भूतकालों में कर्ता के ‘ने’ चिह्न का व्यवहार नहीं होता । यथा—वह बका; मैं बोला; वह भूला; मैं भूला ! हाँ, ‘बोलना’ क्रिया में कहीं-कहीं ‘ने’ आता है। जैसे उसने बोलियाँ बोलीं। वह बोलियाँ बोला’—ऐसा भी लिखा या कहा जा सकता है। <br>

(iii).यदि संयुक्त क्रिया का अन्तिम खण्ड अकर्मक हो, तो उसमें ‘ने’ का प्रयोग नहीं होता। जैसे मैं खा चुका होऊँगा। वह पुस्तक ले आया। <br>

(iv).जिन वाक्यों में लगना, जाना, सकना तथा चुकना सहायक क्रियाएँ आती हैं, उनमें ‘ने’ का प्रयोग नहीं होता। जैसे—वह खा चुका । मैं पानी पीने लगा। <br>


        </p>
    </main>
</body>
</html>
